---
layout: page
title: Privatundervisning
---

**Privatundervisning i matematik och datalogi för begåvade elever.**

Matematiskt begåvade elever inom grundskola och gymnasium blir [ofta förbisedda](https://jsannemo.se/2015/09/05/begavade-matematikelever) i skolundervisningen.
Skälen är flera.
Tid och resurser räcker inte alltid till.
Ibland sträcker sig elevens kunskaper bortom lärarens, åtminstone det läraren själv är bekväm att undervisa om.
Somliga elever är till och med kapabla att lära sig ämnen snabbare än vad som tillåts även om läraren ägnade hela sin uppmärksamhet på lektionerna åt dessa elever.
När detta händer är det inte ovanligt att eleverna tappar intresset inom matematik, eller inte tillåts utveckla i den kanske mycket högre takt eleven själv klarar av.
I vissa fall hindras till och med elever från att ens arbeta vidare självständigt på olika vis under lektionstid.

För begåvade elever upp till och med gymnasiet i behov av mer utmaningar erbjuder jag därför **privatundervisning i matematik och datalogi**.

## Min bakgrund
Jag som erbjuder undervisningen heter [Johan Sannemo](https://se.linkedin.com/in/jsannemo).
Under min egen skoltid tävlade jag mycket i problemlösning, och har bl.a. vunnit gymnasie-SM i matematisk (Skolornas matematiktävling) och algoritmisk problemlösning (Programmeringsolympiaden), samt tävlat internationellt i matematik, programmering och lingvistik.
Gymnasiet läste jag på den matematiska spetsutbildningen i Danderyd, följt av datateknikprogrammet på KTH.
Efter att själv slutat tävla har jag istället fokuserat på utbildning av nästa generation, t.ex genom att organisera dessa tävlingar, driva helgläger i matematik och programmering och undervisa i tävlingsprogrammering på gymnasiet.
Jag har även deltagit som lagledare för Sverige i internationella tävlingar i programmering och matte samt jobbat som huvudcoach åt det saudiarabiska gymnasielandslaget i programmering.
Sedan 2017 har jag arbetat som mjukvaruingenjör, bl.a. på Google.

## Ämnen
Det jag främst undervisar i är matematik (med ett starkt fokus på problemlösning) och datalogi (så som programmering, algoritmer, och andra ämnen som ingår i en typisk [datateknisk universitetsutbildning](https://www.kth.se/utbildning/civilingenjor/datateknik/kurser-masterprogram-1.449976)) på upp till avancerad universitetsnivå beroende på område.

## Upplägget
Vi börjar med att kartlägga vad du har för intressen och ambitioner, var du befinner dig just nu i dina studier och hur väl du behärskar det materialet.
Med detta som underlag undersöker vi om förutsättningarna finns för undervisning -- om vi båda känner att jag är rätt person för att hjälpa dig med dina mål.
I så fall lägger vi upp en studieplan tillsammans kring undervisning, ämnen, relevant material, övning, o.s.v.
Undervisningen sker antingen online eller på plats i Stockholm.

## Pris
Undervisningen kostar 500 kr / lektionstimme (rekommenderat 45-90 minuter per vecka).

## Kontakt
Låter detta intressant kan jag nås på email på jsannemo@jsannemo.se för vidare diskussioner.
